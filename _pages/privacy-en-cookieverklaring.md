---
toc: true
permalink: /privacy-en-cookieverklaring/
title: Onze privacy- en cookieverklaring
---

# Privacyverklaring

De coöperatie MegaWattPuur, gevestigd aan de Tulpenstraat 39, 9100 Sint-Niklaas
is verantwoordelijk voor de verwerking van persoonsgegevens zoals weergegeven
in deze privacyverklaring.

Onze contactgegevens kan je terugvinden op onze contactpagina.

## Persoonsgegevens die wij verwerken

MegaWattPuur cvso verwerkt uw persoonsgegevens doordat u gebruik maakt van onze
diensten en/of omdat u deze zelf aan ons verstrekt.

Hieronder vindt u een overzicht van de persoonsgegevens die wij verwerken:

  - Locatiegegevens
  - Gegevens over uw activiteiten op onze website
  - Internetbrowser en apparaat type

Persoonsgegevens die u actief verstrekt via onze website, indien u het
registratieformulier, om aandelen aan te kopen, hebt ingevuld:

  - Geslacht
  - Voor- en achternaam
  - Geboortedatum
  - Adresgegevens
  - E-mailadres
  - Rekeningnummer
  - IP-adres

Met welk doel verwerken wij persoonsgegevens

  - Uw aandeelhouderschap bij MegaWattPuur cvso
  - U te kunnen bellen of e-mailen indien dit nodig is om onze dienstverlening uit te kunnen voeren
  - Het afhandelen van uw betaling
  - Verzenden van onze nieuwsbrief
  - Om u uniek te kunnen identificeren (geboortedatum)
  - MegaWattPuur cvso analyseert uw gedrag op de website om daarmee de website te verbeteren.
  - MegaWattPuur cvso neemt geen besluiten op basis van geautomatiseerde verwerkingen over zaken die (aanzienlijke) gevolgen kunnen hebben voor personen.


## Hoe lang we persoonsgegevens bewaren

MegaWattPuur cvso bewaart uw persoonsgegevens niet langer dan strikt nodig is
om de doelen te realiseren waarvoor uw gegevens worden verzameld.


### Aandelenregister

Volgens artikel 357 van het wetboek "Vennootschappen" is iedere coöperatie
verplicht om de persoonlijke gegevens van alle aandeelhouders te bewaren in een
aandelenregister. Iedere aandeelhouder kan het register raadplegen.

Het aandelenregister bevat:

  - de naam, voornaam, contactgegevens en adres van elke vennoot
  - het aantal aandelen dat elke vennoot bezit, eveneens de inschrijvingen op nieuwe aandelen en de terugbetalingen, met opgave van de datum
  - de datum van toetreding, uitreding of uitsluiting van elke vennoot
  - de gedane stortingen
  - de opgave van de bedragen die voor de uittreding, voor de gedeeltelijke terugneming van aandelen en voor de terugneming van stortingen worden aangewend

Deze gegevens worden bijgehouden in ons CRM systeem.
Dit aandelenregister wordt tot vijf jaar na datum van de afsluiting van de vennootschap bijgehouden.


### Andere

  - Persoonlijke gegevens worden enkel bewaard zolang dit nodig is voor de afhandeling van de reden van het contact met MegaWattPuur cvso
  - Gegevens over het lezen van digitale nieuwsbrieven en het aanklikken van links: tot beëindiging van de account van MegaWattPuur cvso bij Mailchimp. Wij maken gebruik van Mailchimp en volgen hun policy waar het gaat om compliance met de GDPR en de AGV. Slechts enkele personen hebben hier toegang toe.
  - Anonieme websitebezoekgegevens: onbeperkt. Wij maken gebruik van Google Tags en volgen hun policy waar het gaat om compliance met de GDPR en de AGV.

Slechts een persoon bij MegaWattPuur heeft toegang tot bovenstaande gegevens.
Lees hieronder meer over cookies


## Delen van persoonsgegevens met derden

Uw persoonsgegevens worden nooit doorgegeven aan derden behoudens het geval dat
u hiermee uitdrukkelijk instemt. Met bedrijven die uw gegevens verwerken in
onze opdracht, sluiten wij een bewerkersovereenkomst om te zorgen voor
eenzelfde niveau van beveiliging en vertrouwelijkheid van uw gegevens.


## Gegevens inzien, aanpassen of verwijderen

U heeft het recht om uw persoonsgegevens in te zien, te corrigeren of te
verwijderen. Daarnaast heeft u het recht om uw eventuele toestemming voor de
gegevensverwerking in te trekken of bezwaar te maken tegen de verwerking van uw
persoonsgegevens door MegaWattPuur cvso en heeft u het recht op
gegevensoverdraagbaarheid. Dat betekent dat u bij ons een verzoek kunt indienen
om de persoonsgegevens die wij van u beschikken in een computerbestand naar u
of een ander, door u genoemde organisatie, te sturen. Voor de persoonsgegevens
van aandeelhouders gelden specifieke regels, zie hoger.

U kunt een verzoek tot inzage, correctie, verwijdering, gegevensoverdraging van
uw persoonsgegevens of verzoek tot intrekking van uw toestemming of bezwaar op
de verwerking van uw persoonsgegevens sturen naar info@megawattpuur.be.  Om er
zeker van te zijn dat het verzoek tot inzage door u is gedaan, vragen wij u een
kopie van uw identiteitsbewijs met het verzoek mee te sturen. We reageren zo
snel mogelijk, maar binnen vier weken, op uw verzoek.


## Hoe wij persoonsgegevens beveiligen

MegaWattPuur cvso neemt de bescherming van uw gegevens serieus en neemt
passende maatregelen om misbruik, verlies, onbevoegde toegang, ongewenste
openbaarmaking en ongeoorloofde wijziging tegen te gaan. Als u de indruk heeft
dat uw gegevens niet goed beveiligd zijn of er aanwijzingen zijn van misbruik,
neem dan contact op via info@megawattpuur.be.


# Cookies

## Wat zijn cookies?

Cookies zijn kleine bestandjes die op uw computer worden opgeslagen bij het
bezoeken van webpagina’s. Ze bevatten informatie, gelinkt aan een webbrowser en
de specifieke website. Cookies bestaan uit twee bestanddelen: de naam en de
inhoud. Ze worden in een specifieke map op uw harde schijf opgeslagen. Als u
naar een bepaalde website terugkeert, dan kan die pagina door middel van het
cookie de bezoeker herkennen en de historiek verder opbouwen. Sommige cookies
worden van zichzelf verwijderd wanneer je de website verlaat; andere blijven op
uw computer staan zolang je ze niet zelf wist.

Cookies zijn geen actieve, uitvoerende software en dus niet schadelijk voor je
computer. Ze zijn ook niet altijd van commerciële aard. Cookies worden gebruikt
om het bezoekersgemak te verhogen: door bezoekers met een cookie te
identificeren hoeft die niet iedere keer dezelfde gegevens in te voeren,
bijvoorbeeld inloggegevens of scherminstellingen. Daarnaast worden cookies
gebruikt om het surfgedrag van bezoekers in kaart te brengen. Welke en hoeveel
pagina’s worden bezocht, via welke route en hoe lang blijft de bezoeker op de
website hangen? Op basis van deze resultaten kan de website aangepast worden en
kan er ingespeeld worden op de interesses en noden van bezoekers van de site.
Dit kan door bijvoorbeeld gepersonaliseerde informatie aan bezoekers te
tonen.


## Welke soorten cookies bestaan er?

Er wordt vaak een onderscheid gemaakt tussen twee grote groepen cookies:

  - First party cookies: dit zijn directe cookies. Ze worden door een website gecreëerd om de webpagina beter te laten functioneren. Ze regelen het technische gedeelte van een site, zoals taalkeuze of het onthouden van de producten uit het winkelmandje in een webshop. De bezochte website creëert en plaatst first party cookies</li>
  - Third party cookies: deze indirecte cookies worden door een andere (derde) partij dan de bezochte website gecreëerd en op je computer geplaatst. Ze houden de gedragingen van een surfer bij. Voorbeelden hiervan zijn sociale media zoals Facebook of Twitter, maar ook Google Tags. Dit is het meest gebruikte systeem om websitebezoeken te meten. Het is vooral voor deze cookies dat website-eigenaars, sinds de gewijzigde wetgeving van 2012, uitdrukkelijk toestemming aan surfers moeten vragen.

De wetgeving van 2012 maakt geen onderscheid tussen first party cookies en
third party cookies. Het criterium daar is toestemming. Cookies die nodig zijn
voor het correct functioneren van de site vereisen geen toestemming. Voor alle
andere cookies is dat wel het geval.

# Welke cookies gebruiken wij?

MegaWattPuur cvso gebruikt cookies om uw gebruikservaring op de site te helpen
verbeteren. We doen dit door bepaalde inlichtingen over de gebruiker te
registeren, zoals de bezochte pagina’s en de duur van de bezoeken. Om volledig
gebruik te maken van onze websites, dient je computer, tablet of mobiele
telefoon cookies te accepteren.

Daarnaast gebruikt onze website ook de cookies van Google Tags.  Google Tags is
een gratis dienst van Google waarmee statistieken van websites worden verzameld
en gedetailleerd weergegeven. De beheerder van de website krijgt zo een
duidelijk beeld van onder andere de bezoekersstromen, verkeersbronnen en
paginaweergaves. Delen van een website of volledige websites kunnen zo in
functie van het gedrag en de interesses van de bezoekers aangepast worden. Het
is ook om die reden dat de website van MegaWattPuur cvso de statistieken van
Google Tags gebruikt.


# Hoe cookies beheren?

Je doet dit door uw browserinstellingen aan te passen. U kan ervoor kiezen om
alle cookies te blokkeren of om alleen cookies van bepaalde websites te
aanvaarden.

Hoe je je instellingen kunt aanpassen, verschilt per browser. Raadpleeg indien
nodig de helpfunctie van jouw browser.
